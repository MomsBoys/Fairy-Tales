<p>Жив колись один принц, і захотілось йому одружитися з принцесою, та тільки з справжньою принцесою. Він об&rsquo;їздив цілий світ, щоб знайти таку, але так і не знайшов собі нареченої. Принцес було скільки завгодно, та чи були вони зовсім справжні, цього він ніяк не міг добрати. Все йому здавалось, що щось не так. От він і повернувся додому зажурений &mdash; адже він так хотів знайти справжню принцесу і одружитись.</p>
<p>Якось увечері розгулялась страшна негода: гуркотів грім, спалахувала блискавка, а дощ лив як з відра! Страх та й годі!</p>
<p>Раптом хтось постукав у міську браму, і старий король пішов відчинити.</p>
<p>Принцеса на горошині казка</p>
<p>За брамою стояла принцеса. Матінко рідна! Який вона мала вигляд під дощем та вітром! Вода збігала по її волоссі і по платтю на носки її черевиків і витікала з-під каблуків, а вона казала, що вона справжня принцеса.</p>
<p>&laquo;Ну, про це ми вже самі дізнаємось!&raquo; &mdash; подумала стара королева, але нічого не сказала. Вона пішла до опочивальні, скинула з ліжка усю постіль, поклала на дошки горошину, потім узяла двадцять матраців і поклала їх на горошину, а тоді ще двадцять перин з гагачого пуху.</p>
<p>Принцеса на горошині ілюстрація</p>
<p>Тут мусила принцеса проспати ніч.</p>
<p>Вранці її спитали, як вона спала.</p>
<p>Ой, дуже погано! &mdash; мовила принцеса. &mdash; Я цілісіньку ніч на стулила очей. Хтозна-що було у моєму ліжку. Я лежала на чомусь твердому, і від цього у мене все тіло тепер у синцях! Просто жах!</p>
<p>Тоді всі побачили, що це справжня принцеса, якщо вона крізь двадцять матраців і двадцять пухових перин відчула горошину! Такою ніжною могла бути лише дійсна принцеса.</p>
<p>андерсен Принцеса на горошині</p>
<p>Принц одружився з нею, бо знав тепер напевне, що знайшов справжню принцесу, а горошина потрапила до музею, де лежить і досі, якщо її ніхто не взяв.</p>
<p>От яка історія була насправді!</p>