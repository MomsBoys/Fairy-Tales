<p><span>Були собі дід та баба та дожились уже до того, що й хліба нема. Дід і просить:</span></p><p><span>— Бабусю! Спекла б ти колобок!</span></p><p><span>— Та з чого ж я спечу, як і борошна нема?</span></p><p><span>— От, бабусю, піди в хижку та назмітай у засіку борошенця, то й буде колобок.</span></p><p><span>Послухалась баба, пішла в хижку, назмітала в засіку борошенця, витопила в печі, замісила гарненько борошно, спекла колобок та й поклала на вікні, щоб простигав.</span></p><p><span>А він лежав, лежав на вікні, а тоді з вікна на призьбу, а з призьби на землю в двір, а з двору за ворота та й побіг покотився дорогою.</span></p><p><span>Біжить та й біжить дорогою, коли це назустріч йому зайчик.</span></p><p><span>— Колобок, колобок, я тебе з'їм!</span></p><p><span>— Не їж мене, зайчику-лапанчику, я тобі пісеньки заспіваю:</span></p><p><span>— Ану заспівай!</span></p><p><span>Я по засіку метений,</span></p><p><span>Я із борошна спечений,</span></p><p><span>—</span><span style="line-height: 18px;">Я від баби втік, &nbsp;</span><span style="line-height: 18px;">Я від діда втік, То й від тебе втечу!</span></p><p><span style="line-height: 18px;">Та й побіг знову. Біжить та й біжить... Перестріває його вовк:</span></p><p><span style="line-height: 18px;">— Колобок, колобок, я тебе з'їм!</span></p><p><span style="line-height: 18px;">— Не їж мене, вовчику-братику, я тобі пісеньки заспіваю.</span></p><p><span style="line-height: 18px;">— Ану заспівай!</span></p><p><span style="line-height: 18px;">Я по засіку метений,&nbsp;</span><span style="line-height: 18px;">Я із борошна спечений,</span></p><p><span style="line-height: 18px;">—Я від баби втік, Я від діда втік, Я від зайця втік, То й від тебе втечу!</span></p><p><span style="line-height: 18px;">Та й побіг... Аж іде ведмідь.</span></p><p><span style="line-height: 18px;">— Колобок, колобок, я тебе з'їм!</span></p><p><span style="line-height: 18px;">— Не їж мене, ведмедику, я тобі пісеньки заспіваю.</span></p><p><span style="line-height: 18px;">— Ану заспівай!</span></p><p><span style="line-height: 18px;">Я по засіку метений,</span></p><p><span style="line-height: 18px;">Я із борошна спечений,</span></p><p><span style="line-height: 18px;">—Я від баби втік, Я від діда втік, Я від зайця втік,&nbsp;</span><span style="line-height: 18px;">Я від вовка втік, То й від тебе втечу!</span></p><p><span style="line-height: 18px;">Та й побіг. Біжить та й біжить дорогою... Стрічається з лисичкою:</span></p><p><span style="line-height: 18px;">— Колобок, колобок, я тебе з'їм!</span></p><p><span style="line-height: 18px;">— Не їж мене, лисичко-сестричко, я тобі пісеньки заспіваю.</span></p><p><span style="line-height: 18px;">— Ану заспівай!&nbsp;</span></p><p><span style="line-height: 18px;">Я по засіку метений, Я із борошна спечений,</span></p><p><span style="line-height: 18px;">—Я від баби втік, Я від діда втік, Я від зайця втік, Я від вовка втік, Від ведмедя втік, То й від тебе втечу!</span></p><p><span style="line-height: 18px;">— Ну й пісня ж гарна! — каже лисичка.</span></p><p><span style="line-height: 18px;">— От тільки я недочуваю трохи. Заспівай-бо ще раз та сідай до мене на язик, щоб чутніше було.</span></p><p><span style="line-height: 18px;">Колобок скочив їй на язик та й почав співати:</span></p><p><span style="line-height: 18px;">Я по засіку метений...</span></p><p><span style="line-height: 18px;">А лисичка — гам його! Та й з'їла!</span></p>