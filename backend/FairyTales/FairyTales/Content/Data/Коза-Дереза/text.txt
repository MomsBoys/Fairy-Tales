<p><span>Були собі дід та баба. Поїхав дід на ярмарок та й купив собі козу. Привіз її додому, а рано на другий день посилає дід старшого сина ту козу пасти. Пас, пас хлопець її аж до вечора та й став гнати додому. Тільки до воріт став доганяти, а дід став на воротях у червоних чоботях та й питається:&nbsp;</span></p><p><span>— Кізонько моя мила, кізонько моя люба! Чи ти пила, чи ти їла?&nbsp;</span></p><p><span>— Ні, дідусю, я й не пила, я й не їла: тільки бігла через місточок та вхопила кленовий листочок, тільки бігла через гребельку та вхопила водиці крапельку,— тільки пила, тільки й їла.&nbsp;</span></p><p><span>От дід розсердився на сина, що він погано худоби доглядає, та й прогнав його.&nbsp;</span></p><p><span>На другий день посилає другого сина—меншого. Пас, пас хлопець козу аж до вечора та й став гонити додому. Тільки став до воріт доганяти, а дід став на воротях у червоних чоботях та й питається:&nbsp;</span></p><p><span>— Кізонько моя мила, кізонько моя люба! Чи ти пила, чи ти їла?&nbsp;</span></p><p><span>— Ні, дідусю, я не пила, я й не їла: тільки бігла через місточок та вхопила кленовий листочок, бігла через гребельку та вхопила водиці крапельку,— тільки пила, тільки й їла!</span></p><p><span>От дід і того сина прогнав.&nbsp;</span></p><p><span>На третій день посилає вже жінку. От вона погнала козу, пасла весь день; ввечері стала доганяти до двору, а дід уже стоїть на воротях у червоних чоботях та й питається:</span></p><p><span>— Кізонько моя мила, кізонько моя люба. Чи ти пила, чи ти їла?&nbsp;</span></p><p><span>— Ні, дідусю, я й не пила, я й не їла: бігла через місточок, ухопила кленовий листочок, бігла через гребельку, вхопила водиці крапельку,— тільки пила, тільки й їла!&nbsp;</span></p><p><span>От дід прогнав і бабу.</span></p><p><span>На четвертий день погнав він уже сам козу, пас увесь день, а ввечері погнав додому і тільки надігнав на дорогу, а сам навпростець пішов;</span> <span style="line-height: 18px;">став на воротях у червоних чоботях та й питається:&nbsp;</span></p><p><span>— Кізонько моя мила, кізонько моя люба! Чи ти пила, чи ти їла?&nbsp;</span></p><p><span>— Ні, дідусю, я не пила, я й не їла: бігла через місточок та вхопила кленовий листочок, бігла через гребельку, вхопила водиці крапельку,— тільки пила, тільки й їла!&nbsp;</span></p><p><span>От тоді дід розсердився, пішов до коваля, висталив ніж, став козу різати, а вона вирвалась&nbsp;</span></p><p><span>та й утекла в ліс. У лісі бачить коза зайчикову&nbsp;</span><span style="line-height: 18px;">хатку,— вона туди вбігла та й заховалась на печі.&nbsp;</span></p><p><span style="line-height: 18px;">От прибігає зайчик, коли чує — хтось є в хатці.&nbsp;</span></p><p><span style="line-height: 18px;">Зайчик і питається:&nbsp;</span></p><p><span style="line-height: 18px;">— А хто» хто в моїй хатці?&nbsp;</span></p><p><span style="line-height: 18px;">А коза сидить на печі та й каже:</span></p><p><span style="line-height: 18px;">—Я, коза-дереза, За три копи куплена, Півбока луплена! Тупу-тупу ногами, Сколю тебе рогами, Ніжками затопчу, Хвостиком замету,— Тут тобі й смерть.&nbsp;</span></p><p><span style="line-height: 18px;">От зайчик злякавсь, вибіг з хатки, сів під дубком. Сидить та й плаче. Коли йде ведмідь та й питається:&nbsp;</span></p><p><span style="line-height: 18px;">— Чого ти, зайчику-побігайчику, плачеш?</span></p><p><span style="line-height: 18px;">— Як же мені, ведмедику, не плакати, коли в моїй хатці звір страшний сидить! А ведмідь:</span></p><p><span style="line-height: 18px;">— От я його вижену! Побіг до хатки:&nbsp;</span></p><p><span style="line-height: 18px;">— А хто, хто в зайчиковій хатці? А коза з печі:&nbsp;</span></p><p><span style="line-height: 18px;">— Я, коза-дереза, За три копи куплена, Півбока луплена! Тупу-тупу ногами, Сколю тебе рогами, Ніжками затопчу, Хвостиком замету,— Тут тобі й смерть!&nbsp;</span></p><p><span style="line-height: 18px;">Ведмідь і злякався.&nbsp;</span></p><p><span style="line-height: 18px;">— Ні,— каже,— зайчику-побігайчику, не вижену — боюсь.&nbsp;</span></p><p><span style="line-height: 18px;">От ізнов пішов зайчик, сів під дубком та й плаче. Коли йде вовк і питається:&nbsp;</span></p><p><span style="line-height: 18px;">— А чого це ти, зайчику-побігайчику, плачеш?&nbsp;</span></p><p><span style="line-height: 18px;">— Як же мені, вовчику-братику, не плакати, коли в моїй хатці звір страшний сидить! Д вовк:&nbsp;</span></p><p><span style="line-height: 18px;">— От я його вижену!</span></p><p><span style="line-height: 18px;">— Де тобі його вигнати! Тут і ведмідь гнав, та не вигнав.&nbsp;</span></p><p><span style="line-height: 18px;">— Отже, вижену.&nbsp;</span></p><p><span style="line-height: 18px;">Побіг вовк до хатки та й питається:&nbsp;</span></p><p><span style="line-height: 18px;">— А хто, хто в зайчиковій хатці? А коза з печі:&nbsp;</span></p><p><span style="line-height: 18px;">—Я, коза-дереза, За три копи куплена, Півбока луплена! Тупу-тупу ногами, Сколю тебе рогами, Ніжками затопчу, Хвостиком замету,— Тут тобі й смерть!&nbsp;</span></p><p><span style="line-height: 18px;">Вовк і злякався.&nbsp;</span></p><p><span style="line-height: 18px;">— Ні,-- каже,— зайчику-побігайчику, не вижену — боюсь.&nbsp;</span></p><p><span style="line-height: 18px;">Зайчик ізнов пішов, сів під дубком та й плаче. Коли біжить лисичка, побачила зайчика та й питається:&nbsp;</span></p><p><span style="line-height: 18px;">— А чого ти, зайчику-побігайчику, плачеш?</span></p><p><span style="line-height: 18px;">— Як же мені, лисичко-сестричко, не плакати, коли в моїй хатці страшний звір сидить! А лисичка:&nbsp;</span></p><p><span style="line-height: 18px;">— От я його вижену!&nbsp;</span></p><p><span style="line-height: 18px;">— Де тобі, лисичко, його вигнати! Тут і ведмідь гнав — не вигнав, і вовк гнав, та не вигнав, а то ти!&nbsp;</span></p><p><span style="line-height: 18px;">— Отже, вижену.&nbsp;</span></p><p><span style="line-height: 18px;">Побігла лисичка до хати та:&nbsp;</span></p><p><span style="line-height: 18px;">— А хто, хто в зайчиковій хатці? А коза з печі:&nbsp;</span></p><p><span style="line-height: 18px;">— Я, коза-дереза, За три копи куплена, Півбока луплена! Тупу-тупу ногами, Сколю тебе рогами, Ніжками затопчу, Хвостиком замегу,— Тут тобі й смерть!&nbsp;</span></p><p><span style="line-height: 18px;">От лисичка теж злякалась.&nbsp;</span></p><p><span style="line-height: 18px;">— Ні,— каже,— зайчику-побігайчику, не вижену — боюсь.&nbsp;</span></p><p><span style="line-height: 18px;">Пішов зайчик, сів під дубком та й знову плаче. Коли це лізе рак-неборак та й питається:&nbsp;</span></p><p><span style="line-height: 18px;">— Чого ти, зайчику-побігайчику, плачеш?&nbsp;</span></p><p><span style="line-height: 18px;">— Як же мені не плакати, коли в моїй хатці страшний звір сидить!&nbsp;</span></p><p><span style="line-height: 18px;">— От я його вижену! — каже рак.</span></p><p><span style="line-height: 18px;">— Де тобі його вигнати! Тут ведмідь гнав, та не вигнав, і вовк гнав, та не вигнав, і лисиця гнала, та не вигнала, а то ти!&nbsp;</span></p><p><span style="line-height: 18px;">— Отже, вижену!&nbsp;</span></p><p><span style="line-height: 18px;">От поліз рак у хатку та й питається:</span></p><p><span style="line-height: 18px;">— А хто, хто в зайчиковій хатці? .А коза з печі:&nbsp;</span></p><p><span style="line-height: 18px;">— Я, коза-дереза, За три копи куплена, Півбока луплена! Тупу-тупу ногами, Сколю тебе рогами, Ніжками затопчу, Хвостиком замету, — Тут тобі й смерть!&nbsp;</span></p><p><span style="line-height: 18px;">А рак усе лізе та лізе, виліз на піч та:&nbsp;</span></p><p><span style="line-height: 18px;">—А я, рак-неборак,&nbsp;</span></p><p><span style="line-height: 18px;">Як ущипну,— буде знак!&nbsp;</span></p><p><span style="line-height: 18px;">Та як ущипне козу клешнями!.. Коза як замекає, та з печі, та з хати — побігла, тільки видно! От тоді зайчик радий, прийшов у хатку та так уже ракові дякує. Та й став жити в своїй хатці.&nbsp;</span></p>